---
title: Veckouppdatering 16
---


- Tillbaka på jobbet igen och jag har kontoret för mig själv eftersom alla andra jobbar hemifrån. Jag kände att jag behövde gå hit för att hitta tillbaka till en jobbrutin och samtidigt ge Lisa och Otis en chans att hitta en egen rutin hemma, utan att jag sitter där och muttrar. Plus att grannarna renoverar badrummet.
	
	Men tur är väl det att jag har kontoret för mig själv. Jag sitter här sunkigare än vanligt i en nedkräkt tröja, ofriserat hår och djupa påsar under ögonen.

- *The Witness* är nu avklarat och med facit i hand kan jag nu säga att det är ett av de bästa och de värsta spelen jag har spelat. 
	
	Jag både älskar och hatar det. 

	Jag älskar det för dess miljö, stämningen och pusslen som det bjuder på. Mystiken i att vara fast på en öde ö och alla frågor som hänger i luften. Vad har hänt på ön? Varför är man där? Vem har designat alla pussel? Vad är syftet med ön? 

	Ni vet, alla frågor som karaktärerna i *Lost* ställde till sig själva och varandra.

- Quizadillas körde streamat karantänquiz. Vi skrapade ihop respektabla 31 poäng av 36 möjliga.

- Eftersom jag är tillbaka på kontoret så har jag återupptagit mitt radiolyssnande. Jag växlar mellan BBC Radio 6 Music och Beats 1 beroende på humör och tid på dagen. Överlag är det för mycket hiphop/RNB på Beats 1 men mellan kl 11 och kl 13 så kör Matt Wilkinson en skön mix av låtar som jag brukar slå över till.