---
title: "Veckouppdatering 13"
slug: "veckouppdatering-13"
date: 2020-03-27T10:15:34+01:00
draft: false
---

- Bebisen (som ännu är namnlös) har hållit oss fortsatt sysselsatta. Vi mäktar med ungefär en utflykt per dag men inte mer. Ena dagen innebär det [PKU-test](https://sv.wikipedia.org/wiki/PKU-test) på Östra, andra dagen går vi ned till servicebutiken för att hämta paket.

	Pga pandemi har vi ersatt hembesök från familj och vänner med FaceTime. Ljud och bild i all ära, men det är inte samma sak som ett sorl från ett rum fullt med människor man tycker om. 
	
- Under den här veckan har jag tagit 600 foton. 99% av dem är på bebisen.
- Bakat bröd. Jag snubblade över ett [brödrecept som inte involverade knådning](https://www.reddit.com/r/Frugal/comments/fmqren/bread_the_staple_of_life_now_is_a_great_time_to/). Tar 2 minuter att förbereda på kvällen och sen in i ugnen i 40 minuter på morgonen.
	
	*4,5 dl kallt vatten*
	
	*1,5 tsk salt*
	
	*0,25 tsk jäst*
	
	*1 l mjöl*

	*Dimensionera så att det passar den brödform du vill grädda i.*

	*Blanda ingredienserna tills degen är lagom blöt.*

	*Låt stå framme i 8-24 h. (Jag lade en fuktig handduk över bunken för så har jag sett att mamma gör)*

	*Ställ ugnen på 200 grader.*

	*Olja brödformen och dumpa i degen.*

	*Grädda i 40 minuter.*


- Som en del i en påverkanskampanj spelar vi våra favotitalbum i hopp om att de ska gnugga av sig på bebisen. Några album som gått varma här hemma: [The xx](https://music.apple.com/se/album/xx/325808192), [Indians – Somewhere Else](https://music.apple.com/se/album/somewhere-else/585726996), [Youth Lagoon – The Year of Hibernation](https://music.apple.com/se/album/the-year-of-hibernation/1185722235), [Pink Floyd – The Wall](https://music.apple.com/se/album/the-wall/704273346).