---
title: Veckouppdatering 18
---

- I dag är det första maj och vi har följt tal och firanden från soffan, livestreamat över YouTube och Facebook. Det känns inte som vanligt men det känns inte heller helt fel att kunna lyssna på tal i sitt eget hem. Särskilt inte när talen ackompenjeras av nygräddade surdegsbröd och färskbryggt kaffe. Hoppas dock på att vi, nästa år, kan få komma ut på första maj med Otis. ✊

- Jag har försökt laga thailändskt under några dagar. Pad thai och ett par olika versioner currygryta. När jag tidigare försökt laga thailändskt så har jag haft svårt att få till riktigt rik smak men nu har jag äntligen börjat komma i närheten av smakerna jag är ute efter. Tricket har varit att pracka grytan full med naturliga umamikällor. Hittade en [thailändsk kock på YouTube](https://www.youtube.com/watch?v=daMi8AdSRY0) som gav bra tips på saker att tänka på, särskilt när man lagar vegetariskt.

- Medan jag fokuserar på thaimat så har Lisa, utöver sin surdeg, fokuserat på ölbryggning. En APA står nu och bubblar i vardagsrummet och vi försöker bortse från faktum att vi på kort tid förvandlas till karikatyrer av karantänande storstadsbor.

- Torsdagstraditionen håller i sig och [vi fortsätter göra så gott vi kan i veckans karantänquiz](https://www.flickr.com/gp/johanl/J8860x) med Quizadillas.

- I musikväg har det saknats nytillskott den här veckan. [Shawn Blanc tipsade om The Olympians](https://shawnblanc.net/2020/04/some-good-music-for-working/) som har snurrat ett par varv. Jag har också återgått till några Apple Music-favoritlistor i brist på annat, [Nightcap](https://music.apple.com/se/playlist/nightcap/pl.abf3cb0e85e64b659f399d2d77745dcb) och [Beneath the stars](https://music.apple.com/se/playlist/beneath-the-stars/pl.cd1e46899e31421285d7e655bac51cbd).