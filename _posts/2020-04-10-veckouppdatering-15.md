---
title: Veckouppdatering 15
---

- Att för all framtid stämpla en liten människa med ett namn var svårare än vi trodde att det skulle vara. Men nu har [Otis](https://www.flickr.com/gp/johanl/Bq6d41) äntligen fått sig ett namn.
- Han har också fått sig en pappa. Vi har varit hos familjerätten och skrivit under papper så nu är jag pappa på riktigt.
- Vädret har varit bättre vilket har möjliggjort promenader och utomhushäng med vänner och familj. Temperaturerna ligger fortfarande på tiogradersstrecket så det är kyligt att sitta ute om det blåser det minsta. Men det går, och det är huvudsaken.
- Under lugna amningsstunder löser jag och Lisa pussel i *The Witness* igen. Det finns få spel som är så långsamma (på ett bra sätt), frustrerande (på ett bra sätt) och tålamodsprövande (på ett bra sätt) som jag upplever att The Witness är. 
- Veckans lyssning har varit en kakofoni av olika artister och musikstilar. *Otis Redding*, Cocteau Twins, Vampire Weekend, Bob Dylan, The Strokes och Bruce Springsteen är bara några exempel på vad som har spelats (och dansats till) här hemma.