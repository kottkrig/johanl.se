---
title: Veckouppdatering 17
---

- Äntligen försommarväder! Sol och t-shirttemperaturer resulterat i att man kan vistas utomhus utan att vara i konstant rörelse. Och för att göra den klassiska försommarlooken komplett så har jag redan rödbränd näsa, nacke och en begynnande bonnabränna. Som det brukar bli. 

- Med försommaren så har också cykeln fått komma ut och rasta sig. Mitt cykelförbud har hävts nu när jag har köpt mig en hjälm. Vad gör man inte för att växa till sig till en bra förebild och en någorlunda fadersfigur?

- Veckans Karantänquiz började skakigt men vi fann oss kvickt. Skönt då att ha [förstärkning på länk](https://www.flickr.com/gp/johanl/48mZ5J). Tjugoåtta poäng av trettiotre möjliga får man ändå anse vara ett starkt resultat. 

- Jag har växlat mellan att jobba [hemifrån](https://www.flickr.com/photos/johanl/49800873827) och att sitta ~~ensam~~ själv på kontoret. Lyxigt att kunna variera sig.