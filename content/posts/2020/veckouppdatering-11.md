+++
date = "2020-03-13T17:20:31+01:00"
slug = "veckouppdatering-11"
title = "Veckouppdatering 11"
+++

- Jag blev otroligt inspirerad av [Jacob Michelsen och hans filmfoton](https://michelsen.se/photo/rides/) när vi sågs i förra veckan. Inspirerad till den grad att jag har fått låna Lisas pappas gamla [Canon FT QL](https://en.wikipedia.org/wiki/Canon_FT_QL). Laddad med en ny rulle *Fujifilm Superia 400* film så har jag försökt ta foton på ditten och datten. Det är dock både svårt och tidskrävande utan en fungerande ljussensor. Batteriet som är tänkt att driva den är märkt med *"Made in West Germany"* vilket skvallrar om hur gammalt det är.
- Jobbmässigt så har jag slitits mellan support och utveckling. Jag försöker fortfarande få ordning på en inloggningsfunktionalitet via oauth men det har gått segt. Det har varit mycket att sätta sig in i.
	
	Jag har jobbat hemifrån ett par dagar. Dels för att känns tryggt rent allmänt men främst för att jag inte vill riskera att dra på mig Corona nu när födelsedatumet börjar närma sig. Jag vill verkligen inte riskera att bli portad från förlossningen.

- Två album har snurrat varma i hörlurarna den här veckan. [Ryder av Holy](https://music.apple.com/se/album/ryder/1488824243) och [Like New av Purr](https://music.apple.com/se/album/like-new/1484851213).
- *Return of the Obra Dinn* är nu helt avklarat och jag kan fortsatt rekommendera det varmt. En synnerligen unik spelupplevelse. Problemet med unika spelupplevelser är att det inte finns något naturligt spel att plocka upp nu när man har fått mersmak.

