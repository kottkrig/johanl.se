+++
date = "2020-03-06T17:28:34+01:00"
slug = "veckouppdatering-2"
title = "Veckouppdatering 2"
+++

- Bebisen gjorde oss så pass oroliga i veckan att vi åkte in till Östra sjukhuset. Hen rörde sig inte som hen brukar och då finns det inte direkt något alternativ till att åka in. Så fort vi anlände så tog barnmorskan CKG och hjärtat slog som det skulle. Efter det tog det många timmar tills vi fick träffa en läkare som gjorde ultraljud – men det gjorde inget att det tog tid för vi var trygga med att hjärtat ändå slog som det skulle. Ultraljudet såg normalt ut och bebisen låg och sprattlade gott där inne i magen.
- På jobbet har jag försökt sätta mig in i OAuth för att vi ska få till ett enhetligt inloggningsflöde.
- The Matrix är fortfarande en sjuhelsikes bra rulle. Jag och Lisa såg den nu i veckan och jag var nervös över att den skulle kännas gammal, lam och töntig. Sällan har jag blivit så glad över att ha så fel.
- [On the metal med Jonathan Blow](https://castro.fm/episode/o6Rz64) är ett härligt nördigt poddavsnitt om programmeringsspråk, spelmotorer och en god släng av "det var bättre förr".
- [Pomperipossa Records annonserade i veckan](https://www.instagram.com/p/B9T-BShJkAp/?igshid=5krrcq70umuc) att de släpper Dark Morphs nya album Dark Morph II. Det väckte min nyfikenhet och deras 2019-album har gått varmt i hörlurarna den här veckan.
- I spelet *Return of the Obra Dinn* har det börjat lossna och jag har fått löst en rad mysterier ombord på den båten. Det är ett spel jag kan rekommendera varmt.

