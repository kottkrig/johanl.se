+++
date = "2020-02-28"
slug = "veckouppdatering-1"
title = "Veckouppdatering 1"
+++

(Jag ska försöka mig på att skriva veckouppdateringar.)

- På jobbet har vi lanserat vårt nya långläsningsformat som jag har varit del av ta fram. Det känns kul att få visa upp det för läsare och feedback har redan börjat rulla in. 90% klar nu är det bara 90% kvar. De artiklar vi släpper den här helgen är:
	- [Natt på Medelhavet](https://feature.etc.se/utrikes/natt-paa-medelhavet)
	- [Så gick det för de svenska incel-männen](https://feature.etc.se/inrikes/incelmaennen)
	- [Truckstop Alaska – från vaggan till graven](https://feature.etc.se/kultur/truckstop-alaska)
- Jag fortsätter att åka till Stockholm även om det börjar kännas mer nervöst nu att åka från stan när det börjar närma sig ankomstdatum.
- Det har varit skralt med tv-serier på sistone men jag har börjat titta på Mystic Quest och har funnit den oväntat underhållande. Hittills är det den AppleTV+serie som jag har uppskattat mest efter att ha sett The Morning Show och For all mankind.
- Efter 2-3 mejls korrespondens till GOG om en buggande muspekare så har jag äntligen tagit tag i att starta Return of the Obra Dinn. Det är uppfriskande med spel som berättar historier på helt nya vis och där är verkligen Obra Dinn i en klass för sig tillsammans med Her Story. Mig veterligen finns det inga andra spel att jämföra det med.
- Musikmässigt har det varit en spretig vecka. Bombay Bicycle Clubs album Everything Else Has Gone Wrong forsätter att gå varm i högtalarna här hemma, men det har också smugit sig in lite folk i form av Bonny Light Horsemans album samt Christian Kjellvanders nya projekt Doom Country.

